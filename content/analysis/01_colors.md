---
Title: Färgval
Description: This is our load page.
Template: analysis
---

# Colors

Färganalys av webbplatser
=======================

Denna uppgift handlar om att analysera och dokumentera olika webbplatsers färgpaletter och typsnitt. 
Det ska också resoneras kring valet av färger samt vilken känsla webbplatsen tros signalera.

Urval
-----------------------

Valet av webbplatser för analysen gjordes inom kategorierna underhållning och musik. Webbplatserna som ska analyseras är webbplatser för musikerna, [The Weeknd][], [Psihomodo Pop][], [Rick James][]. Valet att analysera musikers webbsidor gjordes på grund av den stora efterfrågan på webbsidor inom musikbranschen. Många kommande artister samt välkända stjärnor vill ha egna sidor där de kan kommunicera med sina följare och dela sina senaste produkter. Analysen fokuserar också på olika typer av musiker, såsom moderna, internationella och äldre artister.

The Weeknd är, vid tiden för denna analys, en av de mest välkända moderna artisterna i världen. Han är för närvarande nummer ett på Spotify när det gäller månads lyssnare. Därför valdes hans webbsida för att representera en modern artists webbsida. Psihomodo Pop är ett kroatiskt punkband som under åren har byggt upp en kultstatus i de forna jugoslaviska länderna. Deras webbsida analyseras därför som ett exempel på en internationell artists webbsida. Slutligen ska Rick James webbsida analyseras som en äldre artists webbsida. Prince var en mycket välkänd och respekterad artist under 1980-talet.

Metod
-----------------------

Det första som gjordes i undersökningen var att analysera och dokumentera webbplatsens färgval. Därefter resonerades det kring vilken effekt och känsla färgvalen skapar för användaren av webbsidan. Efter det genomfördes en analys av typsnittet, och det resonerades kring hur effektivt typsnittet är för läsaren, till exempel hur lätt det är att läsa eller om det upplevs som ansträngande att titta på.


För denna uppgift har man använt verktyget [ColorZilla][] och det används för att "colorpicka" (välja färg) på en webbsida och ta reda på vilka färger som används. Windows skärmdump funktion har också använts för att kunna ta bild på webbsidorna.

Resultat
-----------------------

<table class="reporttable">
    <tr>
        <img class="reportimage" src="../assets/img/TheWeekndSite.png" alt="TW" />
    </tr>
    <tr>
    <td style="height: 50px; width: 50px; background-color: #B6140A">
    <td style="height: 50px; width: 50px; background-color: #000000">
    <td style="height: 50px; width: 50px; background-color: #F6EED3">
    </tr>
</table>

Under tiden som denna analys görs, har The Weeknds webbsida ett ganska mörkt och "skräckaktigt" tema. Webbsidan använder färgerna röd (#B6140A), svart (#000000) och en färg som kallas cream (#F6EED3). Dessa färger skapar en effekt av en mörk, skräckaktig och läskig atmosfär som passar till The Weeknds musikgenre, som ofta benämns som dark-pop. Hela sidan använder en neutral grundfärg, svart i detta fall, med en accentfärg som är röd. Det är en ganska enkel kombination, men den skapar en mycket effektiv känsla av skräck. Om man googlar "horror movie poster" ser man att många affischer använder denna kombination av svart/mörk färg med röd text. Ett klassiskt exempel är affischen för filmen The Shining. Creamfärgen som används på webbsidan finns i bilderna och fungerar som en kompletterande färg. Den sticker inte ut, utan smälter in och bidrar till helheten på webbplatsen. Ett problem med färgpaletten på webbsidan är att den kan vara svår eller nästan omöjlig att användas korrekt för färgblinda användare, särskilt de med protanopia. För personer med denna typ av färgblindhet kan röda färger se ut som orangea eller mörkbruna. Detta kan göra det mycket svårt att orientera sig effektivt på webbsidan.

Webbsidan använder huvudsakligen tre typsnitt, Helvetica Neue Light, Druk Wide Web, och Impact. Dock förekommer flera andra typsnitt under olika element (labels, divs, spans), vilket ibland kan göra det rörigt för designers att hitta rätt font. Även om inga typsnitt sticker ut på ett störande sätt, skulle en mer begränsad användning av typsnitt kunna göra design strukturen mindre rörig. Helvetica Neue Light fungerar som huvudtypsnitt och används i navbaren och footern. Det är ett tunt typsnitt med låg vikt, vilket kan göra det svårläst för vissa användare, särskilt på mindre skärmar. I "Get Updates" formuläret längst upp till höger används Druk Wide Web för titeln. Detta tjocka typsnitt är tydligt och lättläst, direkt under används Helvetica Neue Light i en mycket liten storlek som kan vara ansträngande och jobbigt för användaren att läsa. När man inspekterar elementen i formuläret ser strukturen lite rörig ut. Vissa labels och divs anger andra typsnitt som Druk Web, Arial, eller Initial, vilket bidrar till en inkonsekvent stil. På "Tour" sektionen används Impact för titlarna "Tickets" och "Hotel Packages". Detta typsnitt är enkelt att läsa som underlättar för användaren.

The Weeknds webbsida har ett mörkt, skräckaktigt tema med färgerna svart, röd och cream. Paletten passar artistens dark-pop-genre men kan vara svår för färgblinda användare. Tre grund typsnitt används, Helvetica Neue Light, Druk Wide Web och Impact. Helvetica Neue Light kan vara svårläst på grund av sin tunna stil och lilla storlek och inkonsekvent användning av andra typsnitt gör designen rörig. Mer enhetlighet i färger och typsnitt skulle förbättra tillgängligheten och användarupplevelsen.

<table class="reporttable">
    <tr>
        <img class="reportimage" src="../assets/img/PsihomodoPop.png" alt="TW" />
        <img class="reportimage" src="../assets/img/PsihomodoPopUt.png" alt="TW" />
    </tr>
    <tr>
    <td style="height: 50px; width: 50px; background-color: #ED6A5A">
    <td style="height: 50px; width: 50px; background-color: #daae81">
    <td style="height: 50px; width: 50px; background-color: #120D14">
    <td style="height: 50px; width: 50px; background-color: #F9F9F9">
    </tr>
</table>

Psihomodo Pops nuvarande webbsida skiljer sig från The Weeknds genom att använda ljusare, tydligare och mer användarvänliga färger. Accentfärgen på denna webbsida är salmon, en lugn och varm färg som inte sticker ut för mycket och bidrar till en behaglig känsla. Webbsidan har också en kompletterande accentfärg, #daae81, som förstärker den varma atmosfären. De andra två färgerna, svart och vitt, används som neutrala basfärger för navbaren och huvudinnehållet. Dessutom förekommer stödjande färger som grått och mörkblått, vilka fungerar väl med resten av paletten.

Webbsidan använder två typsnitt, Teko och Open Sans. Teko verkar vara webbsidans huvudtypsnitt och används i navbaren, rubriker och underrubriker. Det är ett unikt och lättläst typsnitt, men det kan uppstå problem om textstorleken är för liten. Eftersom typsnittet är ganska tjockt kan det bli svårt att läsa när det används i liten storlek. Ett exempel på detta är menyn på höger sida av webbsidan, där den lilla texten med hög vikt gör det svårt att se bokstäverna. Open Sans är typsnittet som används för längre innehåll. Det är ett enkelt och lättläst typsnitt som fungerar bra för artiklar.

Psihomodo Pops webbsida använder ljusare, mer användarvänliga färger än The Weeknds, med salmon som accentfärg och #daae81 som en kompletterande färg. Svart och vitt används som neutrala basfärger, medan grått och mörkblått stödjer designen. Typsnitten Teko och Open Sans används, där Teko är huvudtypsnittet men kan vara svårt att läsa i liten storlek, medan Open Sans är lättläst och används för längre text.

<table class="reporttable">
    <tr>
        <img class="reportimage" src="../assets/img/RickJames.png" alt="TW" />
        <img class="reportimage" src="../assets/img/RickJamesT.png" alt="TW" />
    </tr>
    <tr>
    <td style="height: 50px; width: 50px; background-color: #CA1D1F">
    <td style="height: 50px; width: 50px; background-color: #000000">
    <td style="height: 50px; width: 50px; background-color: #262626">
    <td style="height: 50px; width: 50px; background-color: #FFFFFF">
    </tr>
</table>

Rick James webbsida har en enkel färgpalett med rött som accentfärg, vilket används i logotypen, rubriker och underrubriker. Basfärgen är vit, kompletterad av neutrala toner som svart och grått. Dessa neutrala färger skapar effektiv kontrast och tydlighet, vilket gör det lätt för användaren att navigera. Webbsidans färger harmonierar väl och visar innehållet tydligt. Till skillnad från The Weeknds mörkare tema, ger användningen av vit och grå färg Rick James webbsida en elegant och rockig känsla och tar bort den "skräck" känslan som The Weeknds webbsida ger. Detta passar Rick James musikstil och persona.

Webbsidan använder tre typsnitt, Oswald, Source Sans Pro och -apple-system. Oswald, som är huvudtypsnittet, används för rubriker och underrubriker och är lättläst i olika storlekar. Source Sans Pro förekommer mer sällan, exempelvis på knappar som "visa mer", och är en enkel och lättläst font. Det tredje typsnittet, -apple-system, används för längre texter och i delar som navbaren, footern och artiklar. Alla tre typsnitt är läsbara och harmoniserar väl, vilket bidrar till en tydlig och användarvänlig design.

Rick James webbsida har en enkel och harmonisk design med rött som accentfärg, vit som basfärg och neutrala toner som svart och grått, vilket skapar tydlighet och enkel navigation. Färgvalen ger en elegant och rockig känsla som passar hans stil. Typsnitten Oswald, Source Sans Pro och -apple-system används, där Oswald är huvudtypsnittet. Alla typsnitt är läsbara och bidrar till en användarvänlig design.

Analys
-----------------------

Resultaten av analyserna visar tydligt hur viktigt det är att använda tydliga typsnitt och rätt färger för att göra en webbsida användarvänlig och för att förmedla rätt känsla beroende på dess syfte. När det gäller webbsidor för artister och band är färger och typsnitt några av de viktigaste elementen för att skapa den känsla som speglar artisternas musik.

Olika musikgenrer framkallar olika känslor, precis som färger gör. Musik och färger är starkt sammankopplade eftersom vi människor reagerar emotionellt på dem. En artist som skapar glad musik bör till exempel undvika enbart gråa och neutrala färger, eftersom sådana färger ofta upplevs som tråkiga och dystra. En musikers webbsida bör använda färger som är kopplade till, och förstärker, den känsla som musiken förmedlar. Men man bör också tänka på användningen av harmoniska färger som gör det enkelt för alla användare att kolla på, inklusive färgblinda läsare.

Typsnitt är också en viktig faktor för musikers webbsidor. Precis som färger kan typsnitt förmedla en viss känsla. En rockwebbsida med hård musik ger ett bättre och mer harmoniskt intryck om huvudtypsnittet också har en "hård" och "cool" karaktär. Sedan ska man också tänka på att använda sig utav typsnitt som är lättlästa så att användaren inte behöver anstränga sig när dem är på webbsidan. Som människor har vi en väldigt "lat natur" och allt som är för ansträngande försöker vi undvika. Så att använda sig av ett lättläst typsnitt är väldigt viktigt för att hålla läsaren engagerad.

Denna analys har belyst vikten av att välja rätt färger och typsnitt för musikers webbsidor för att framhäva den känsla som artisten vill förmedla och för att göra användarupplevelsen så bra som möjligt. Det skapar en stark koppling mellan designen på webbsidan och musiken, vilket är ett av de mest effektiva sätten att locka in och engagera följare. 

Diskutera och analysera de resultaten du fann.

Referenser
-----------------------


Övrigt
-----------------------

Emran Dzanic

[Psihomodo Pop]: https://www.psihomodopop.hr/
[The Weeknd]: https://www.theweeknd.com/
[Rick James]: https://rickjames.com/
[ColorZilla]: https://www.colorzilla.com/
[OBS Studio]: https://obsproject.com/
