---
Title: Designprinciper
Description: This is our design principles page.
Template: analysis
---

# Design Principles

Design och element principer
=======================

Syftet med denna rapport är att analysera tre olika personsidor inom en viss kategori, samt att undersöka och utvärdera hur designprinciperna används för att skapa webbplatsens tema.

Urval
-----------------------

De tre webbplatserna jag har valt tillhör kategorin personliga portfolios för designers. Jag valde dessa webbsidor eftersom de är skapade av etablerade designers som använder sina webbplatser för att visa upp sina färdigheter och projekt. Alla dessa webbplatser är exempel på hur designers presenterar sina arbeten på ett professionellt och visuellt sätt.

Webbsidorna jag har valt att analysera är:

[Adham Dannaway][]

[Tobias Ahlin][]

[David Hellmann][]

Adham Dannaway är en UI/UX-designer som fokuserar på att skapa användarcentrerad design. Tobias Ahlin är både designer och ingenjör och kombinerar dessa två kompetensområden i sina projekt. David Hellmann är en designer och utvecklare som specialiserar sig på interaktiva webbupplevelser.

Metod
-----------------------

För denna undersökning användes artikeln [Design elements and principles][], som är skriven av Mary Stribley, som en referens för att undersöka vilka principer dessa designers har använt för sina portfolios.

Resultat
-----------------------

Adham Dannaway

Adham Dannaways webbplats ger ett snyggt första intryck med en animation där hero-bilden glider in. Syftet med webbplatsen är att framföra och visa upp Dannaways tidigare projekt och arbeten. Direkt under "above the fold" syns några artiklar som leder vidare till Dannaways projekt. Designen är enkel och lättnavigerad, med en navbar högst upp, en huvudsektion med information och artiklar, samt en footer som har samma länkar som navbaren. Webbplatsen använder neutrala färger som svart, vitt och grått, vilket gör att användaren inte blir distraherad av färgerna. Designen stödjer webbplatsens mål och syfte på ett utmärkt sätt, genom artiklar som leder vidare till projekten och små animationer som lyfter fram Dannaways förmågor. Den känsla webbplatsen förmedlar är professionalitet och kvalitet. De andra sidorna på webbplatsen följer samma struktur och stil. Webbplatsen följer flera designprinciper, som användningen av linjer, proportioner, färger, symmetri i vissa delar, balans och kontrast. Några principer som verkligen kännetecknar sidan är proportioner, färger och balans. När det gäller proportioner, till exempel, har Dannaway på ett bra sätt presenterat artiklarna på hemsidan. De är varken för stora eller för små. Färgvalet för texten är mjukt och behagligt för ögonen. Alla element är välbalanserade, vilket gör att sidan känns harmonisk och flytande. Samma principer, stil och struktur återkommer genom hela webbplatsen, vilket bidrar till en positiv användarupplevelse.

Tobias Ahlin

Likt den föregående webbplatsen introduceras användaren till sidan med en snygg animation där Tobias Ahlins logotyp och namn dyker upp, detta är webbplatsens hero-bild. Syftet med denna webbplats är att visa upp Ahlins blogg och de tidigare projekt han har arbetat med. Det första vi ser när vi scrollar ner är bloggen, som ger tips och tricks för webbutvecklare. Lite längre ner presenteras Ahlins arbeten och projekt. Längst ner på sidan finns en artikel/sektion istället för en footer, som visar en bild och kontaktinformation. Det som kännetecknar webbplatsen är användningen av färger. Huvudfärgen är en ljus orange ton, med flera accentfärger som kan upplevas som distraherande för vissa användare. Webbplatsen använder nyanser av mörkblått, grönt, lila och rött. Designen är visuellt imponerande och tilltalande för användare som uppskattar en unik struktur och design, men för andra kan den upplevas som svårnavigerad och dåligt upplagd, särskilt med tanke på proportionerna i bloggartiklarna, som sprider sig över en stor del av sidan. Designen stödjer webbplatsens syfte för användare som uppskattar unik och avancerad visuell design. Designprinciper som kännetecknar denna webbplats är skalor, färger och en grid-layout. Skalorna för artiklarna på webbplatsen är stora och centrerade, vilket gör innehållet mer lättläst och synligt. Dock kan storleken på artiklarna upplevas som för utspridd och ta över för mycket av huvudsidan. Accentfärgerna, även om ingen enskild färg är alltför distraherande, kan uppfattas som störande på grund av mängden färger som används. Webbplatsen använder en grid-layout som effektivt placerar element där de önskas. Detta organiserar sidan på ett bra sätt. Det som sticker ut är proportionerna. Webbplatsen följer inte samma struktur överallt och har en mer genomtänkt layout på de artikelsidor som man kan klicka sig vidare till. Dessa sidor är mer klassiska i sin uppbyggnad, med en header och en huvudtextsektion.


David Hellman

David Hellmans webbplats välkomnar användaren med en snygg animation där en stor interaktiv text dyker upp. När man för muspekaren över texten gör bokstäverna en hoppande animation. Detta kan anses vara webbplatsens hero-bild. Syftet med webbplatsen är att lyfta fram Hellmans prestationer och arbeten samt att berätta om honom. Webbplatsens design är både unik och modern, med en mjuk, mörk bakgrundsfärg i svart och vit och grå text. Det som verkligen kännetecknar webbplatsens design är användningen av färger, huvudfärgen är svart, textfärgerna är vit och grå, och det finns även en guldaktig accentfärg. Designen stöder webbplatsens syfte på ett utmärkt sätt och presenterar en unik stil som alla användare kan uppskatta. Den är varken för distraherande och är ganska lättnavigerad. En enkel navbar finns längst upp, med huvudinnehållet nedanför, och längst ner finns en footer med ikoner som leder till andra sociala medier. Designprinciper som kännetecknar denna webbplats är balans, proportioner, linjer och grid-layout. Webbplatsen presenterar artiklar och text på ett balanserat sätt med bra proportioner så att allt ser välplacerat ut. Längre ner på sidan används en grid-layout för att visa Hellmans projekt på ett snyggt och organiserat sätt. Webbplatsen använder också linjer på ett stiligt sätt som bidrar till en känsla av professionalitet och ordning. Sidan följer delvis samma struktur genom hela webbplatsen, men det finns vissa variationer. I "Work"-sektionen till exempel är alla artiklar och texter organiserade i en snygg "zig-zag"-struktur, vilket gör det behagligt att läsa. Linjer används också här för att bidra till en organiserad känsla. En större variation i designen hittar man under "Blog"-sektionen, där bakgrundsfärgen ändras till en benvit nyans. Bloggarna är organiserade med hjälp av flexbox istället för grid, vilket också fungerar bra och ser snyggt ut. Den sista sidan, "About", följer en liknande struktur som "Work", men här är designen något friare i sin form. Man kan fortfarande se en viss "zig-zag"-struktur i början, men längre ner på sidan hittar man också centrering av vissa element.

Analys
-----------------------

Undersökningen har visat att många webbplatser följer liknande designprinciper, som exempelvis proportioner, balans, färger och grid-layout. Detta är bara några av de principer som används. Dessa principer hjälper till att presentera webbplatser på ett bra sätt, så att allt ser snyggt och organiserat ut. Det är viktigt för användarna, eftersom man vill hålla sig engagerad och snabbt hitta det man söker när man är på en webbplats. En ny insikt jag har fått är att användningen av linjer skapar en organiserad känsla och generellt sett gör att webbplatser ser mer professionella ut. Grid-layout och bra proportioner är också viktiga för att användare ska kunna läsa och navigera på sidan på ett effektivt sätt. Det är avgörande att ha rätt storlekar på elementen, så att de inte tar över för mycket av webbplatsen. Färger spelar också en stor roll, eftersom människor kopplar färger till känslor. Användning av för många färger kan göra att sidan uppfattas som rörig och slarvig.

Analys av egen webbplats
-----------------------

Webbsidans design använder sig av väldigt neutrala färger som svart, grått och vitt, vilket bidrar till en enklare användarupplevelse. Det som kännetecknar webbsidan generellt är färgerna och proportionerna på elementen, vilket gör sidan väldigt lättläst. Sidans above the fold visar en navbar och en "herobild" som fungerar som en välkomnande bild till webbsidan. Webbplatsens design stöder målet och syftet den försöker förmedla, och den känsla designen ger är enkel men lite varmare, tack vare temat som herobilden skapar. Sidan använder sig av designprinciper som skalor, grid-layout, färger, gradient och herobild. Artiklarna och rutorna på webbsidan har bra proportioner, vilket gör det enkelt för användaren att navigera. Färgerna är inte distraherande, vilket bidrar till en enkel men effektiv upplevelse. Gradienteffekten på herobilden ger en mjuk och naturlig stil, vilket bidrar till ett snyggt utseende. Samma struktur används över hela sidan, där sidor som Teknologier eller Rapporten använder en grid-layout, vilket organiserar och strukturerar upp webbsidan på ett snyggt sätt. Det finns också principer som framing lite överallt på sidan, där borders används.

Det finns ändringar som man skulle kunna göra för att förbättra sidan ytterligare. Till exempel skulle man kunna använda linjer för att ge ett mer organiserat och snyggt utseende. Animationer hade också kunnat användas för att visa förmågor och göra att sidan verkar mer professionell.

Uppdateringar som utfördes efter analysen inkluderade att lägga till hero-bilder, gradient, samt ändring av färger och fonter. Fler uppdateringar, såsom linjer och animationer, genomfördes inte på grund av tidsbrist och prioritering av aktiva arbeten.

Referenser
-----------------------

Design elements and priciples, av Mary Stribley
https://www.canva.com/learn/design-elements-principles/

Övrigt
-----------------------

Emran Dzanic

[Design elements and principles]: https://www.canva.com/learn/design-elements-principles/
[Adham Dannaway]: https://www.adhamdannaway.com/
[Tobias Ahlin]: https://tobiasahlin.com/
[David Hellmann]: https://davidhellmann.com/